W matematyce, grafy można zdefiniować jako graficzną reprezentację danych,
w której wartości są przedstawione w pewien uporządkowany sposób, zwykle w relacji do siebie nawzajem.
„\textit{Stanowią wygodny aparat do modelowania różnych obiektów, (...) i odpowiednio interpretowane
- mogą zawierać pewne informacje}”\cite{Wloch2008}.

Teoria grafów to dziedzina matematyki zajmująca się badaniem właściwości grafów,
będąca bardzo ważnym narzędziem w wielu „\textit{dziedzinach od rachunku operacyjnego, chemii, po genetykę, lingiwistykę
oraz od elektroniki i geografii po socjologię i architekturę}”\cite{Wilson2012}.
Grafy dają możliwość zobrazowania pewnych modeli, co jest szczególnie korzystne w analizie wzorców.
W kontekście grafów warto podkreślić ich zastosowanie poza teoretycznymi analizami.

W dziedzinach informatycznych, grafy stanowią fundament wielu algorytmów, takich jak algorytmy przechodzenia,
algorytmy najkrótszej ścieżki, drzew rozpinających, czy modeli sieci.
Przykładem może być tutaj wyszukiwanie najkrótszej trasy, chociażby w nawigacji GPS,
gdzie węzły odpowiadają skrzyżowaniom, a krawędzie drogom.
W przypadku znajdowania najbardziej optymalnych tras, warto wymienić takie algorytmy jak A*, Bellmana-Forda czy Dijkstry.

\begin{figure}[ht]
	\centering
	\includegraphics[height=6cm]{partials/images/intro_shortest_path.png}
	\caption{Przykład grafu z wyznaczoną najkrótszą ścieżką od węzła A do G}
    \label{Fig:intro-1}
\end{figure}

Duże znaczenie mają również w reprezentacji i modelowaniu struktur danych, takich jak bazy danych.
Najczęściej stosowane bazy danych, tj. relacyjne, zbudowane są w sposób, który grafy mogą doskonale zobrazować -
węzły będą kolumnami w tabelach a połączenia między nimi to krawędzie, reprezentujące relacje.

\begin{figure}[ht]
	\centering
	\includegraphics[height=7.5cm]{partials/images/intro_database.png}
	\caption{Przykładowy schemat relacyjnej bazy danych}
    \label{Fig:intro-2}
\end{figure}

W biologii, grafy pełnią ważną rolę w modelowaniu układu nerwowego, sieci białek,
szlaków metabolicznych oraz interakcji między genami.
W genetyce wykorzystuje się je między innymi do analizy drzew filogenetycznych,
co pozwala chociażby na śledzenie relacji ewolucyjnych między organizmami,
z liśćmi reprezentującymi żywe organizmy, a węzłami pośrednimi jako ich wspólnymi przodkami \cite{Erciyes2023}.

%////////TO-DO//////////%
Natomiast w chemii, grafy służą do reprezentacji struktury molekularnej związków chemicznych,
umożliwiając naukowcom analizę ich właściwości i reaktywności.

W lingwistyce, z grafów korzysta modelowanie struktury języka, analiza morfologiczna czy syntaktyczna oraz wiele innych dziedzin,
takich jak gramatyka generatywna, będąca prawdopodobnym kandydatem na teoretyczną podstawę biolingwistyki.
Wykorzystywała ona notację drzewa jako pomocnicze narzędzie do wyrażania struktur językowych,
lecz takie podejście zostało podważone w kolejnych pracach \cite{Arikawa2019}.
Dzięki grafom, możliwe jest również lepsze zrozumienie i przetwarzanie języka naturalnego przez komputery,
co stanowi podstawę technologii takich jak tłumaczenie automatyczne czy rozpoznawanie mowy.

W dziedzinie uczenia maszynowego i sztucznej inteligencji, grafy odgrywają kluczową rolę w reprezentacji danych i wiedzy.
Grafy wiedzy, które łączą różne informacje, umożliwiają tworzenie zaawansowanych systemów rekomendacyjnych i chatbotów.
Wykorzystanie grafów w analizie danych pozwala odkrywać ukryte zależności i wzorce, co jest niezwykle cenne w dzisiejszej erze big data.

%////////Z-tego-cos-bedzie//////////%
Rozpoznawanie wzorców, nam ludziom, pozwala na szybszą naukę przez rozpoznawanie czegoś, co już wcześniej widzieliśmy.
W bardzo dużym uproszczeniu, algorytmy uczenia maszynowego działają w podobny sposób.
Gdy model zostanie prawidłowo nauczony na pewnych danych, jest w stanie rozpoznawać podobne wzorce w innych,
nigdy wcześniej nie widzianych miejscach.
Grafy znajdują także zastosowanie w analizie sieci społecznych, gdzie pomagają w badaniu relacji między ludźmi,
takich jak przyjaźnie, współpraca zawodowa czy wpływy.
Dzięki analizie grafów można lepiej zrozumieć dynamikę grup społecznych i przepływ informacji,
co jest szczególnie istotne w marketingu i polityce.

Podsumowując, grafy są niezwykle wszechstronnym narzędziem, które znajduje zastosowanie w wielu dziedzinach nauki i technologii.
Ich zdolność do reprezentowania skomplikowanych struktur i relacji w sposób zrozumiały i przystępny jest nieoceniona.
Dzięki grafom możliwe jest analizowanie i przetwarzanie informacji w bardziej efektywny sposób. 

Celem pracy jest zobrazowanie owej zależności, na przykładzie nauczenia sieci neuronowej,
w taki sposób, by po wytrenowaniu na kilku typach grafów stworzonych sztucznie,
model był w stanie rozpoznać dane wzorce i je nazwać, w przestrzeni rzeczywistej.