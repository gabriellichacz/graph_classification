dr Paweł Bednarz

Rozpoznawanie rysunków grafów

W ramach pracy zostaną zebrane i zorganizowane odpowiednie zbiory danych zawierające rysunki grafów nieskierowanych i nieoznakowanych.
Następnie, przeprowadzone zostaną prace nad przetwarzaniem i reprezentacją tych danych, aby były odpowiednie do treningu sieci neuronowej.
Kolejnym krokiem będzie wybranie i zaimplementowanie sieci, która będzie w stanie efektywnie rozpoznawać rysunki grafów.
Model sieci neuronowej będzie trenowany na zebranym wcześniej zbiorze danych, a następnie zostanie przeprowadzona analiza i ocena wyników.
Celem tej pracy będzie uzyskanie wytrenowanego modelu sieci neuronowej,
który będzie w stanie skutecznie rozpoznawać rysunki grafów nieskierowanych, nieoznakowanych o małej liczbie.

Plan:
- Planuję pisać ją w Latex, korzystając z szablonu dostępnego na stronie Wydziału Elektrotechniki i Informatyki (https://weii.prz.edu.pl/studenci/praca-dyplomowa/jak-napisac-prace-dyplomowa).
- Stworzę skrypt w R (chyba, że w trakcie pracy okaże się to uciążliwe, to przejdę na Pythona), który będzie generował rysunki różnych grafów i je zapisywał - będzie to zbiór danych, który podzielę na dane wejściowe i testowe.
- Sieć neuronową, wszelkie manipulacje na plikach i inne zadania, które okażą się konieczne, chciałbym wykonać w Pythonie.
- Jeśli wszystko pójdzie dobrze, to chciałbym również przetestować stworzony model sieci neuronowej na danych znalezionych w internecie - na przykład czy rozpozna jakiś graf na mapach, czy schematach.

Z części teoretycznej pracy, myślałem o zarysowaniu tematu grafów, ich rodzajów, czemu akurat te rodzaje chcemy rozpoznawać, w czym może to być przydatne.
Oprócz tego zarys wykorzystanych technologii i technik, z których skorzystam przy tworzeniu modelu.
Dalej przedstawiłbym testy, ich wyniki i wnioski.
Na końcu jakieś podsumowanie całego tematu.

Jeśli chodzi o techniczne aspekty pisania pracy to nie zostały nam przedstawione na seminarium dyplomowym, ale publikowałem swój projekt inżynierski, więc domyślam się, że założenia są dość podobne.
Na początku musi znaleść się najpewniej jakiś abstract, we wstępie trzeba będzie zarysować plan pracy i tematu, później jakiś przegląd literatury i dopiero w kolejnych rozdziałach przejście już do głównej części treści, a po podsumowaniu najlepiej bibliografia, która nie będzie zbyt skąpa.